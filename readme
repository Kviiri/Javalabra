TurMa - The Epic Turing Machine Simulator
Tehnyt Kalle Viiri


KÄYTTÖOHJE

**

Yleistä

TurMa simuloi yksinauhaisia, deterministisiä Turingin koneita. Nauha on rajaamaton molempiin suuntiin, eli se kasvaa luku-kirjoituspään ylittäessä olemassaolevan nauhan rajan kumpaan suuntaan tahansa.


**

Näkymä

TurMa-ikkunan yläosassa on koneen nauha. Jokaisessa nauhan solussa on solun järjestysnumero sekä solun symboli. Luku-kirjoituspään sijainti on merkitty punaisella värillä.

Ikkunan vasemmassa laidassa on tilasiirtymäpaneeli. Paneelissa näkyvät olemassaolevat tilasiirtymät. Uusia tilasiirtymiä voi lisätä New Transition-painikkeen avulla. Tilasiirtymää voi muokata painamalla Edit-painiketta tai sen voi poistaa painamalla Delete-painiketta. Huomaa, että koska koneet ovat deterministisiä, yhdelle tila-symboliparille voi olla vain yksi tilasiirtymä!

Tilasiirtymät esitetään muodossa 
<Nykyinen Tila>, <Nykyinen Symboli>: WRITE <Kirjoitettava Symboli>, MOVE <Liikkumissuunta L/R/N>, ENTER <Seuraava Tila>

Ikkunan alareunassa on Advance-painike joka suorittaa seuraavan tilasiirtymän koneen tilan mukaan. Koneen symboliaakkosto ja eri tilat näkyvät ikkunan oikeassa laidassa olevissa paneeleissa - nykyinen symboli ja tila ovat korostettuja.


**

Toiminnot

Nauhan muokkaaminen tapahtuu painamalla hiiren kakkospainikkeella nauhan soluja. Esiin ilmestyvästä valikosta voit valita toiminnon:

Set head here: Asettaa luku-kirjoituspään valitsemasi solun kohdalle
Change symbol: Vaihtaa valitsemasi solun symbolia
Insert before: Lisää uuden solun valitsemasi solun vasemmalle puolelle
Insert after: Lisää uuden solun valitsemasi solun oikealle puolelle
Delete this cell: Poistaa valitsemasi solun

Huom: Nauhassa on aina vähintään yksi solu, eli et voi poistaa ainoaa solua nauhalta.


Tilasiirtymien lisääminen, poisto ja muokkaaminen tapahtuvat tilasiirtymäpaneelin kautta. New Transition-painike tai minkä tahansa tilasiirtymän Edit-painikkeen painaminen tuovat esiin tilasiirtymien muokkausikkunan. Valitse pudotusvalikoista:

1. Nykyinen tila
2. Nykyinen symboli
3. Seuraava tila
4. Kirjoitettava symboli
5. Suunta johon luku-kirjoituspäätä siirretään

Painamalla OK tallennat tilasiirtymän. Jos nykyisen tilaan ja symboliin liittyy jo tilasiirtymä, se korvataan uudella tilasiirtymällä. Painamalla Cancel voit sulkea muokkausdialogin tallentamatta muutoksia.



TULOSSA:
Tilojen ja symbolien lisääminen ja poistaminen
Koneiden tallentaminen
Moninauhakoneet ja muuta mukavaa...?

